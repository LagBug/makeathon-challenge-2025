Instructions - Road Assistance

1. Δεύτερη Μεταφορά

Όταν καλεί ο/η ασφαλισμένος/η για να μεταφέρουμε το όχημά του από ένα συνεργείο που τον έχουμε ήδη πάει σε ένα άλλο.Αυτό μπορεί να συμβαίνει διότι το πρώτο συνεργείο δεν αναλαμβάνει την βλάβη ή δεν τα βρίσκουν στο χρηματικό ή ίσως χρειάζεται πολύς χρόνος για την επισκευή και ο/η ασφαλισμένος/η βιάζεται. Το ίδιο μπορεί να συμβεί και όταν έχουμε πάει τον/την ασφαλισμένο/η στην οικία του είτε επειδή δεν υπήρχε ανοιχτό συνεργείο την ώρα της κλήσης είτε επειδή θεωρεί ότι θα το επισκευάσει εκεί ο ίδιος/η ίδια ή ο μηχανικός του.
Σε κάθε περίπτωση όταν συμβαίνει κάτι από τα παραπάνω δεν αναλαμβάνουμε την δεύτερη μεταφορά.
Η υποχρέωση της Οδικής Βοήθειας έχει να κάνει με μία μεταφορά ανά ζημιογόνο γεγονός.
Αν χρειαστεί δεύτερη μεταφορά ο/η ασφαλισμένος/η θα πρέπει να απευθυνθεί σε ιδιώτη.


2. Επαναπατρισμός

Η μεταφορά σε συνεργείο, ενός οχήματος που έχει μείνει με βλάβη γίνεται μόνο εντός του νομού ακινητοποίησης ή αν αυτό έχει μείνει σε άλλο νομό δίνεται η δυνατότητα να επιστρέψει στην έδρα που έχει δηλωθεί στο συμβόλαιο.
Στην δεύτερη περίπτωση,για να το δικαιούται ο ασφαλισμένος θα πρέπει να έχουν παρέλθει 8 εργάσιμες ημέρες από την σύναψη του συμβολαίου.
Μετακίνηση από νομό σε νομό δεν μπορεί να γίνει απευθείας.Αυτή γίνεται σε διάστημα 3-5 εργάσιμων ημερών.Το όχημα μεταφέρεται αρχικά σε χώρο φύλαξης εντός νομού ακινητοποίησης και στη συνέχεια μεταφέρεται από νομό σε νομό, μέσα στο προαναφερθέν διάστημα, μέχρι να καταλήξει στο συνεργείο που έχει δηλώσει ο/η ασφαλισμένος/η.


3. Μεταφορά σε βουλκανιζατέρ

Η μεταφορά ενός οχήματος που έχει μείνει από λάστιχο και δεν έχει ρεζέρβα γίνεται μόνο εντός νομού ακινητοποίησης και στο κοντινότερο βουλκανιζατέρ.
SOS!! Δεν δίνεται η επιλογή επαναπατρισμού σε περίπτωση αλλαγής ελαστικού.
 
4. Υπεύθυνη Δήλωση
 
Σε περιπτώσεις που ένα όχημα έχει κλειδωμένο τιμόνι ή χειρόφρενο και είναι πιθανό να προκληθεί περαιτέρω ζημιά κατά την ρυμούλκηση, ζητάμε πάντα να υπογράψει ο/η ασφαλισμένος/η υπεύθυνη δήλωση.
Αυτό μπορεί να συμβεί και όταν το χειρόφρενο είναι ηλεκτρικό και δεν λύνεται.Ή όταν πρόκειται να τραβηχτεί το όχημα από τα ψαλίδια ή αν χρειαστεί να χρησιμοποιήσουμε ροδάκια για σηκωθεί το όχημα. Επίσης και στην περίπτωση που είναι απαραίτητο να τραβηχτεί με την χρήση εργάτη (συρματόσχοινο) αν για παράδειγμα έχει κολλήσει σε αμμουδιά ή μέσα σε λάσπες.
 
5. Ακινητοποίηση σε υπόγειο γκαράζ
 
 
Η Οδική Βοήθεια είναι υπεύθυνη για οχήματα που βρίσκονται επί του δρόμου. Όταν ένα όχημα έχει ακινητοποιηθεί σε υπόγειο πάρκινγκ και χρειάζεται ρυμούλκηση και εφόσον τα οχήματά μας δεν μπορούν να προσεγγίσουν, θα πρέπει ο/η ασφαλισμένος/η να καλέσει ιδιώτη.Όταν το όχημα βγει στον δρόμο, αναλαμβάνουμε εμείς.
Εξαίρεση ενδεχομένως να γίνεται όταν το όχημα βρίσκεται κοντά στην έξοδο και θα μπορούσαμε να το τραβήξουμε.